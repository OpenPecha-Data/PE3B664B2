༄༅། །ཚིགས་བཅད་འཐེང་པོ་ཕྱེད་དང་བཅུ་གསུམ།

བླ་མ་རྗེ་བཙུན་པ་དང་དཔལ་རྡོ་རྗེ་མཁའ་འགྲོ་མ་རྣམས་ལ་ཕྱག་འཚལ་ལོ། །མི་ལུས་ཐོབ།དབང་པོ་ཚང་།ན་སོ་གཞོན།ཆོས་དང་ཕྲད་པ་འདི་ངོ་མཚར་ཆེ།གདམས་ངག་ཆེ།བརྒྱུད་པ་བཟང་།ཐུགས་རྗེ་མངའ།རྗེ་དང་ཕྲད་པ་འདི་ངོ་མཚར་ཆེ།མན་ངག་ཤེས།བྱ་བ་བཏང་།རི་ཁྲོད་འགྲིམ།ཉམས་སུ་ལེན་པ་འདི་ངོ་མཚར་ཆེ།གཅིག་པུར་སྡོད།སྒོམ་སྲན་ཆེ།རེ་དོགས་ཆུང་།ཉམས་སུ་མྱོང་བ་འདི་ངོ་མཚར་ཆེ།ལྷོད་ཀྱིས་གློད།ཙེན་གྱིས་བཞགདམིགས་གཏད་མེད།ཆོས་སྐུ་མཐོང་བ་འདི་ངོ་མཚར་ཆེ།བསྒོམ་རྒྱུ་མེད།གོམས་པར་བྱས།མངོན་དུ་གྱུར།མཉམ་རྗེས་མེད་པ་འདི་ངོ་མཚར་ཆེ།གཞི་རྩ་མེད།རྣམ་རྟོག་དྭངས།བདག་འཛིན་ཞིགབྱང་ཆུབ་ཐོབ་པ་འདི་ངོ་མཚར་ཆེ།སྟོང་ཉིད་རྟོགས།སྙིང་རྗེ་ཤར།སྨོན་ལམ་གྲུབ།གཞན་དོན་བྱེད་པ་འདི་ངོ་མཚར་ཆེ།སྦྲང་བན་ཞང་།མང་ངག་མཁས།སྒྲོ་འདོགས་ཆོད།ཆིག་རྐྱ་ཕེར་བ་འདི་ངོ་མཚར་ཆེ།བུ་སློབ་རྣམས།བརྩེ་གདུང་ཆེ།ཅི་སྨྲས་ཉན།དམ་ཚིག་གཙང་བ་འདི་ངོ་མཚར་ཆེ།སྦྲང་བན་ཞང་གི་ཚིགས་བཅད་འཐེང་པོ་ཕྱེད་དང་བཅུ་གསུམ་གྱི་གླུ་ཆུང་།།
།།